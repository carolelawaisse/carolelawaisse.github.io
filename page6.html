<!DOCTYPE html>
<html>
<head>
  <!-- Site made with Mobirise Website Builder v4.3.2, https://mobirise.com -->
  <meta charset="UTF-8">
  <meta http-equiv="X-UA-Compatible" content="IE=edge">
  <meta name="generator" content="Mobirise v4.3.2, mobirise.com">
  <meta name="viewport" content="width=device-width, initial-scale=1">
  <link rel="shortcut icon" href="assets/images/logo2.png" type="image/x-icon">
  <meta name="description" content="Site Generator Description">
  <title>Essay</title>
  <link rel="stylesheet" href="assets/web/assets/mobirise-icons/mobirise-icons.css">
  <link rel="stylesheet" href="assets/tether/tether.min.css">
  <link rel="stylesheet" href="assets/bootstrap/css/bootstrap.min.css">
  <link rel="stylesheet" href="assets/bootstrap/css/bootstrap-grid.min.css">
  <link rel="stylesheet" href="assets/bootstrap/css/bootstrap-reboot.min.css">
  <link rel="stylesheet" href="assets/animate.css/animate.min.css">
  <link rel="stylesheet" href="assets/dropdown/css/style.css">
  <link rel="stylesheet" href="assets/theme/css/style.css">
  <link rel="stylesheet" href="assets/mobirise/css/mbr-additional.css" type="text/css">
  
  
  
</head>
<body>

<!-- Google Analytics -->
UA-129084581-1
<!-- /Google Analytics -->


<section class="menu cid-qEbVdE2aqJ" once="menu" id="menu1-29" data-rv-view="1983">

    

    <nav class="navbar navbar-expand beta-menu navbar-dropdown align-items-center navbar-fixed-top collapsed">
        <button class="navbar-toggler navbar-toggler-right" type="button" data-toggle="collapse" data-target="#navbarSupportedContent" aria-controls="navbarSupportedContent" aria-expanded="false" aria-label="Toggle navigation">
            <div class="hamburger">
                <span></span>
                <span></span>
                <span></span>
                <span></span>
            </div>
        </button>
        <div class="menu-logo">
            <div class="navbar-brand">
                
                <span class="navbar-caption-wrap"><a class="navbar-caption text-white display-4" href="index.html">Carole Lawaisse</a></span>
            </div>
        </div>
        <div class="collapse navbar-collapse" id="navbarSupportedContent">
            <ul class="navbar-nav nav-dropdown" data-app-modern-menu="true"><li class="nav-item">
                    <a class="nav-link link text-white display-4" href="https://mobirise.com">&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;</a>
                </li>
                <li class="nav-item">
                    <a class="nav-link link text-white display-4" href="https://mobirise.com"></a>
                </li></ul>
            <div class="navbar-buttons mbr-section-btn"><a class="btn btn-sm btn-primary display-4" href="index.html">HOME</a> <a class="btn btn-sm btn-primary display-4" href="page2.html">MY ARTWORK</a> <a class="btn btn-sm btn-primary display-4" href="page3.html">TRAVELING</a> <a class="btn btn-sm btn-primary display-4" href="index.html#header9-h">ABOUT ME</a></div>
        </div>
    </nav>
</section>

<section class="engine"><a href="https://mobirise.co/g">create your own website for free</a></section><section class="cid-qTm5bbt3cB mbr-fullscreen mbr-parallax-background" id="header2-2c" data-rv-view="1977">

    

    <div class="mbr-overlay" style="opacity: 0.1; background-color: rgb(35, 35, 35);"></div>

    <div class="container align-center">
        <div class="row justify-content-md-center">
            <div class="mbr-white col-md-10">
                <h1 class="mbr-section-title mbr-bold pb-3 mbr-fonts-style display-1">Essay</h1>
                
                <p class="mbr-text pb-3 mbr-fonts-style display-5">I just want to apologize that the text has not yet been translated.</p>
                
            </div>
        </div>
    </div>
    <div class="mbr-arrow hidden-sm-down" aria-hidden="true">
        <a href="#next">
            <i class="mbri-down mbr-iconfont"></i>
        </a>
    </div>
</section>

<section class="header9 cid-qTm3tNNrW0" id="header9-2b" data-rv-view="1980">

    

    

    <div class="container">
        <div class="media-container-column mbr-white col-md-8">
            <h1 class="mbr-section-title align-left mbr-bold pb-3 mbr-fonts-style display-1">Je kunt het gras horen groeien.
</h1>
            <h3 class="mbr-section-subtitle align-left mbr-light pb-3 mbr-fonts-style display-7"><div>Je kunt het gras horen groeien.
</div><div><br></div><div>Eendracht maakt macht
.</div><div><br></div><div>Een minuut stilte. We kennen het allemaal. We kennen allen iemand die van zijn leven is beroofd en dus kennen we allemaal de vraag om een minuut te zwijgen. Zo staan we dan allen op een rijtje in de enige deftige zwarte kledij die we nog liggen hadden want waarom zouden we nog maar eens een extra cent uitgeven aan een leven dat er niet meer is. Daar staan we dan, denken dat we zwijgen maar vanbinnen weten we dat we helemaal niet zwijgen. We staan na te denken over wat we niet mogen vergeten die dag of over die hostie die nog moet komen. Was het nu eerst de linkerhand of eerst de rechter? Straks gewoon kijken wat die voor je doet. En voor we het weten is de minuut van zogenaamde stilte voorbij en mogen we weer allen gaan zitten op dat houten stoeltje terwijl meneer pastoor de dichte familieleden het nog maar eens in het gezicht moeten wrijven dat ze iemand verloren zijn. En niet te vergeten, straks moeten ze nog door de hel van ieder van ons de hand te schudden. Terwijl het enige waar ze nu echt naar uitkijken het echte moment stilte is dat ze krijgen als ze in hun bed liggen. Het is traditie, het tonen van respect. Wij Belgen moeten leren accepteren dat onze traditie geen waarde heeft. Wij hebben geen cultuur. We zijn simpelweg een mengelmoes van onze buurlanden die om de zoveel tijd nog maar eens ons nietsnut stuk land probeerden te veroveren. En vervolgens zullen we een minuut van stilte houden voor zij die ons stuk land hebben proberen te verdedigen. Zij krijgen echte stilte want er is geen kat die op zo’n moment durft te denken aan iets anders dan onze strijders. Eendracht maakt macht, vuile nationalisten. In België kan men enkel een nationalist zijn als men de wereld niet zag. 
</div><div>Je zou verwachten dat het eerste verlies het meest pijn doet. Je laat het je ogen toe een poging te doen het verlies eruit te laten stromen en je praat erover, stelt vragen. Maar naarmate je meer verliest, geven je ogen het simpelweg op en zelfs je lippen worden te vermoeid om iets te laten ontsnappen. Je wordt gewoonweg kil vanbinnen en verliest de energie die onze moeders hun hele leven hebben opgewekt. Het enige dat je vult is de nood om de naasten die je nog hebt, te troosten en hun in je armen te nemen terwijl je door hun haren aait in een poging ze toch de slaap te doen vatten. Zelf verlang je naar die lange nacht die komt, waar je van de lucht kunt genieten die door je longen keert. Terwijl het enige dat je hoort dat vervelende gezoem is van de vliegtuigen die steeds boven je vliegen.
</div><div>Het is vrij eenvoudig waarom de minuut van stilte nutteloos is in die overwelvende architectuur. Met vier dik gebouwde muren word je opeens van je vrijheid ontnomen. Er is geen ontsnappen aan want er is die grote man boven ons die naar je kijkt en zijn ogen niet van je zal afnemen. God, heb je nu letterlijk niks anders te doen? En om juist dezelfde reden lukt het wel als je daar op dat open veld staat tussen al die prachtige witte grafstenen. Je kunt ontsnappen door dat dagelijks vers gemaaide groene gras. In de hele omtrek van minstens een kilometer, staat er geen een baksteen recht. Hier komt een man als God je niet storen aangezien je wordt beschermd door je zachte en tedere moeder. Zo zei Kiefer:
</div><div>“I grew up in a forest. It’s like a room. It’s protected. Like a cathedral… it is a place between heaven and earth.” 
</div><div>Begrijpt de man dan niet dat een kathedraal helemaal niet beschermd is? Het is een val waar je niet meer uitkomt. Maar misschien zei hij dit gewoon omdat hij liever niet rond loopt met dat zwarte kruis op zijn voorhoofd. Een bos is geen kamer, het biedt bescherming. Een kamer biedt geen bescherming. Eén bommetje, en daar zijn er vandaag de dag veel van, en de kamer ligt volledig overhoop. Denk je dat onze destructieve instinct de natuur klein krijgt? Zelf wanneer Robert Simthson in zijn Untitled essay uit 1971, schrijft dat kunstenaars en mijnwerkers de agenten zouden moeten zijn van de natuur, is ze nog geen klein beetje beledigd. Kunstenaars die denken dat ze meerderwaardig zijn aan de natuur of erger nog dat de schoonheid van de kunst hoger staat dan de schoonheid van de natuur, zouden nooit tot kunstenaar benoemd mogen worden. Ook denkt Smithson zomaar het recht te hebben de natuur, de regels van de kunst op te leggen en deze dan de zijne te benoemen.  Ze heeft al veel moeten incasseren maar eenmaal het zo ver is, zal ze roepen tot zij haar grondgebied terug krijgt. Maar nu is ze zorgzaam, geeft ze ons nieuwe kansen om te groeien en het beter te maken, zoals zij er jaren over heeft gedaan om haar ecosysteem perfect te maken. En enkel in haar bijzijn of in haar aanwezigheid zijn wij in staat stilte te ervaren. Dan is er eindelijk iemand die ons eens onze haren streelt zodat we de slaap kunnen vatten. De beschaving, onze beschaving, drijft haar weg terwijl het enige waar elk individu naar streeft is om haar terug te kunnen vinden. Het is nog zo eenvoudig, u hoeft slechts uw voordeur open te doen en te vertrekken. U heeft helemaal niks nodig om in haar aanwezigheid te overleven, slechts uw doorzettingsvermogen. Want ze zal u op de proef stellen en elk stukje moed uit u proberen  te zuigen voordat ze zich volledig overgeeft.
</div><br><div><br></div><div>Upalla
</div><div><br></div><div>Zo leerde het woud in Zuid-Amerika me. Het is een gebied waar je een schaamte voelt door je aanwezigheid. Er heerst een vrede die een mens niet kan kennen als hij zijn leven lang pist met zijn deur dicht ondanks dat er niemand thuis is. Het woud kent slechts één deur. Eenmaal je erdoor bent, kom je terug in het zwarte gat genaamd de beschaving. Dus blijf even met je gedachten binnen zijn poorten waar elke vorm van leven zijn rijkdom aanbidt. Er zijn geluiden die men kan beschrijven en er is dit. Hier heerst er een bepaalde waanzin. Het is net of er iemand in je haar streelt maar als die te lang over dezelfde plek wrijft, begint het aangename in pijn te veranderen maar je zult het niet zeggen aangezien er in het geaai zoveel liefde zit. Het woud aait je voorzichtig. Met zijn prachtige zachte vingers, streelt hij je steeds heen en weer terug, in je bos haren. Zo zacht en teder is het, maar je wilt dat hij stopt.
</div><div>Buiten de poorten ontmoette ik een vrouw, genaamd Cuicocha. 12 graden Celsius was het er, die aanvoelden als 24 graden Celsius. Onlogisch als je je drie kilometer dichter bij de zon bevindt. Hoe hoger je gaat, hoe kouder het aanvoelt maar in dit geval waren we zodanig hoog dat de hoogteziekte ons van onze normale ademhaling beroofde. Onze lichamen moesten dus dubbel zoveel inspanning verrichten waardoor we al snel werden achtervolgd door een hitte. Mijn bruine twintig euro Quechua trui uit de Decatlon werd zo al snel overbodig en belandde in mijn zestig euro Quechua rugzak. Slechts mijn hemd, dat ik de dag ervoor wist te veroveren voor slechts 16 dollar bij een gierig vrouwtje op de Otavalo markt, kon ik verdragen. Niet enkel werden we van onze adem beroofd, optimisme is een zwaar aspect terwijl je klimt.
</div><div>We werden omringd door allerlei aardetinten, bruin, groen, beige. Prachtige vuile kleuren. Droog, maar het leven gaf hier niet op. Dit begreep ik pas toen we ons na onze beklimming bovenop lieten uitrusten. Veel te zoete broodjes uit de bakkerij op de markt in Iluman, gaven we ons lichaam als dank dat ze het had uitgehouden. Met onze broeken volledig bedekt onder het stof, gaf de hoogte ons optimisme eindelijk weer terug. Of misschien was het Cuichocha die zo vriendelijk was ons goed humeur terug op te laten komen. Ze doet me lachen. Ze maakt me zo gelukkig. Cuicocha was zo’n vrouw die je maar eenmaal in je leven ontmoet. Haar beschrijven is geen optie maar wel kan ik zeggen dat het zo’n vrouw was die liever haar hele leven onder water zou staan dan dat ze haar omgeving laat onderstromen door haar spetterende lava. Ze zou voor altijd haar best doen om niet uit te barsten. Misschien kwam dit doordat ze steeds in de gaten werd gehouden door Cotocachi. Met zijn strenge uitstraling, gaf hij Cuicocha geen seconde rust. Cuicocha trok zich er duidelijk niks van aan. Haar water stond stil, zo ongelofelijk stil dat je haar bijna zou smeken om ermee op te houden. Er ontstaat een immense woede in elk stukje vlees dat je bezit. Het zorgt ervoor dat je niks liever wilt dan je benen uit te buiten terwijl je rent, maar dan ook echt rent alsof niet enkel jouw leven ervan afhangt maar onze moeder het hare zou verliezen. Maar het enige dat je kunt doen is blijven zitten terwijl je wordt gehypnotiseerd door haar aanwezigheid. Want net als het woud, streelt ze je met haar kleine en zachte vingertjes. 
</div><div>Je zal een herkenningspunt  nodig hebben als je hen ontmoet, zodat je even iets hebt om op terug te komen naar wat je dacht dat werkelijkheid was. Ze volgen me. Hun kalmte, hun stilte en hun vreedzaamheid volgen me. Het achtervolgt me niet, het volgt me. Ja er is een verschil, een groot verschil. Ik zou je graag willen aanraden Cuicocha op te zoeken maar ik weet niet of ze jou ook zo zal mogen en jij haar. Dit zijn de coördinaten waar je haar altijd kan vinden  0°18′N 78°21′W. De vulkaan die haar vrije leven opoffert voor het leven van haar omgeving. 
</div><div>Upalla, zo noemt de Quichua bevolking het, een gebrek aan geluid. Is het niet prachtig om de term stilte zo te beschrijven? Een gebrek aan geluid. Het lijkt zo wel of stilte iets uitzonderlijk is, misschien zelfs bijna onmogelijk. Maar mocht ik gevraagd hebben waarom ze het zo beschrijven zouden ze me maar vreemd hebben aangekeken, met een grap om af te sluiten. Dus besloot ik het te laten voor wat het was en zelf rond te blijven dobberen rond deze vraag. Maar naast die vraag, vreet het nu ook nog eens aan me dat ik het toch niet heb gevraagd. Zou het een meerwaarde geweest zijn als ik het antwoord had geweten? Ik daag mezelf graag uit met vragen die niet beantwoord worden. Mijn mening luidt zo dat ik het nut van een leven niet meer zou inzien mocht men alles begrijpen. Net als de regenbuien die dagelijks om exact 16 uur aankomen om elke boom te voeden. Ik wil niet begrijpen waarom dit steeds weer zo is.
</div><br><div><br></div><div>Regenseizoen
</div><div><br></div><div>Er zijn mensen die uitkijken naar het moment wanneer het onweer aankomt om weer die verbazende kracht te kunnen ervaren. Maar eenmaal die er is, voelen ze tegelijkertijd een immense hoeveelheid schrik hun lijven binnen stromen. Stilte is als een storm waar je al zolang hebt op zitten wachten. Hij bezit een kracht die onze minuscule hersendrol maar moeilijk kan vatten. Waardoor hij hulp vraagt aan de rest van onze lijven die enkel bevroren kunnen blijven staan. Nu zal het maar banaal klinken als ik zeg dat ik dit alles op mijn doek probeert te werpen.
</div><div>Ik moest Ecuador verlaten want er ontstond een drang. Cuicocha, het Amazonewoud, ze hadden me de drang gegeven om hun stilte met mijn doek te kunnen vangen. Ik wil hen niet portretteren zoals ieder mens een gezicht kan vangen. Ik wil hun rijkdom aan stilte weergeven zodat ik eindelijk eens in staat zou kunnen zijn aan ons banale land te laten zien aan welke schoonheid onze moeder rijk is. Ik begon naïef en figuratief. Ik maak constructies om op te oefenen voor ik aan zo’n grootheid begin. Takken knoop ik aan elkaar met een ruw donker touw waarna ik er vervolgens overblijfselen van dieren in verwerk. Ik maakte portretten van mijn constructies zonder enig besef te hebben dat ik de verkeerde kant opkeek. Ik kon niet zomaar verwachten dat ik door portretten te  maken van mijn constructies mijn doel kon bereiken.   Maar ik wil bekennen, ik mis het om niet te weten waar ik mee bezig ben. Ik moest verder om mijn belofte om de stilte weer te geven te kunnen vervullen. Dus ik sluit me dagelijks op in mijn atelier van nog geen twee vierkante meter om dagelijks van mijn energie beroofd te worden door de doeken die tot boven mijn hoofd uitsteken en tegen me roepen in plaats van te begrijpen dat het enige dat ik wil hun mond snoeren is. Ze moeten zwijgen, die verschrikkelijke lagen verf maar hoe vaker ik erover ga hoe meer ze me lijken uit te dagen.
</div><div>Maar ik besef dat stilte enkel weer te geven is aan de hand van de natuur. Kunst en natuur zijn onafscheidelijk en wanneer deze toch worden gescheiden, maakt men geen schone kunst. Zo schrijft Kant in zijn Drie Kritieken:
</div><div>‘De natuur bleek mooi als ze er tegelijk als kunst uitzag; en kunst kan alleen mooi worden genoemd als we ons ervan bewust zijn dat ze kunst is en ze er voor ons toch als natuur uitziet.’ […] ‘schone kunst moet voor natuur kunnen worden gehouden, hoewel we  ons van haar al kunst bewust zijn.’ 
</div><div>Maar als Kant dit al wist, begrijp ik moeilijk hoe er zo weinig kunstenaars zijn die erin geslaagd zijn dit te doen. Hopper wordt steeds gezien als de kunstenaar die hierin slaagde. Men zou moeten inzien dat Hopper alles behalve dit doet. Hij geeft geen natuur weer, maar de beschaving die ze kapot maakt. Zijn egoïstische beelden geven geen stilte weer maar eenzaamheid en stilte kan nooit eenzaam zijn. Aangezien ze voortvloeit uit de natuur en voor zover men weet is de natuur het minst eenzame dat onze moeder ooit heeft gecreëerd. Hopper was een verstandig man en dus zal hij wel geweten hebben dat stilte niet hetgeen is dat hij weergeeft en dus is hij slechts verkeerd begrepen. Hij is niet in fout. 
</div><div>Hopper begreep zijn kleuren, dus stel je eens voor welke stilte hij ons had kunnen schenken als hij nog maar een poging had gedaan. Ik betwijfel het dat hij het ooit heeft kunnen ervaren want anders had de drang die ik nu voel hem ook weten te vatten. Ik word gecomplimenteerd op mijn kleuren palet, wat zorgt voor een nog grotere frustratie want als dit het enige is wat men kan zien in mijn werk is dat teken dat ik nog ver van mijn doel verwijderd ben. Het draait hier niet om het vinden van de perfecte compositie waar kleuren zo tegenover elkaar staan dat ze elkaar beïnvloeden. 
</div><div>Het doorschemerende kleur van de onderliggende lagen zijn het belangrijke aspect. In het Amazonewoud, zijn je ogen slechts in staat enkele meters verder te zien. Je bent je ervan bewust dat het zich nog kilometers verder uitstrekt maar slechts enkele onderliggende bladeren suggereren dit. Lagen en lagen van bladeren, schorsen, vocht en hitte, die zich zo ver uitstrekken dat men het na jaren nog niet zou beseffen hoe groot ze is. Maar hoe krijg ik oneindige kilometers op een wit stuk doek van slechts twee meter op anderhalve?  En daar komen we nu aan een aspect dat ik nooit goed heb begrepen in de schilderkunst. Waar begint men in een schilderij? Men begint met wat het meest van ons verwijderd is en dit doen we slechts in een hele dunne laag en hoe dichter we komen hoe vettiger we te werk gaan om een ruime hoeveelheid van diepte te creëren. Maar waarom zou men dat doen als je steeds eerst kijkt naar datgene dat zich het dichts bij ons bevindt? Het is onmogelijk om eerst datgene weer te geven dat het verst van ons verwijderd is als deze eindeloos doorloopt. En dus moeten we deze methode omdraaien. Beginnen bij wat zich het dichts bij ons bevindt want stel dat je op het einde vindt dat er daar in de verte nog één blad is dat je onbewust hebt overgeslagen? Daar kan een mens toch onmogelijk mee leven aangezien deze deel uit maakt van de schoonheid die je al zolang probeert weer te geven. Zet hem er dan op. Ga steeds dieper en laat ons de wandeling meemaken waar je zo van hebt afgezien. Put ons toch uit, want slechts dan zullen we de schoonheid kunnen ervaren. 
</div><div>Binnen de gelaagdheid speelt de textuur dan ook een belangrijke rol. Aangezien we nu niet meer van achter naar voor werken wil dit zeggen dat we in theorie dan ook de gelaagdheid zouden moeten omkeren maar dit is geen noodzaak. Als men de aandacht wil leggen op de ruimtelijkheid die de natuur bezit en hoe ver deze uitstrekt, is het logisch dat men met de verf de focus legt op de verder gelegen aspecten. Dan zou men dus inderdaad ook de textuur net als de gelaagdheid moeten omkeren. Maar als men tegelijkertijd nog steeds de focus wil leggen op bepaalde details die zich dichter bevinden. Dan houden we ons beter aan de schilderkundige regels van materie. Daarnaast wordt de combinatie van beide zeker niet uitgesloten aangezien dit de spanning kan creëren die men in het woud ook ervaart.
</div><div>Daarnaast speelt de toets ook zijn rol. In de natuur zullen we nooit een effen vlak herkennen en dus zou men moeten tekenen met de verf. Maar stel dat we dit steeds weer doen, is de kans groot dat we nooit de stilte zullen bereiken waar de natuur zo rijk aan is. Om vlakken dus spannend te houden spelen we met de transparantie van lagen zoals eerder vermeld werd. Het tekenen met ons penseel wordt uiteraard niet volledig uitgesloten. Zolang men weet wat de juiste hoeveelheid is, kan men er de geschikte textuur mee weergeven.
</div><div>Wat kleur betreft, is eender welk palet acceptabel, zolang men de waarheid spreekt. Maar dit kan volgens Aristoteles op drie verschillende manieren. Zoals ze zijn of waren, zoals men meent dat ze zijn of zoals ze moeten zijn.  Wat nog veel vrijheid schept voor de kunstenaar in zijn atelier. Men moet gewoon de waarheid spreken. Aangezien ook de natuur nooit tegen ons zou liegen, mogen wij niet over haar bestaan en aanwezigheid liegen. Als men de waarheid schildert over de natuur wordt het eenvoudig om schoonheid weer te geven aangezien kleur een belangrijk aspect is in haar schoonheid. Maar kleur blijft ondergeschikt aan de gelaagdheid en de diepte die ze veroorzaakt. Tenzij men gebruik maakt van het sferisch perspectief aangezien de correcte kleur dan noodzakelijk wordt.  Al raad ik steeds aan toch rekening te houden met het sferisch perspectief aangezien dit beter de schoonheid van de natuur en haar diepte kan weergeven.
</div><div>Nu ik heb uitgelegd wat ik weet, hoe ik een stap dichter kan komen bij mijn doel, waarom realiseer ik het dan niet meteen? Omdat ik alles dood werk. Steeds kom ik zo dichter bij mijn doel maar telkens als ik er bijna ben, slaag ik er weer in mijn werk bij de keel te pakken en te zien tegenspartelen terwijl ik het leven eruit gezogen zie worden. Waarna ik ze bedek met een transparante laag titanium wit. Ik laat ze hangen voor een week vooraleer ik ze net als de andere opberg. Als ze een simpel mensenlichaam als het mijne nog niet aankunnen, is het teken dat ze nog niet klaar zijn om te schoonheid van de natuur weer te geven. Hoe groot en intimiderend ze ook mogen zijn, een werk moet sterk staan voor het schoon kan zijn. Soms twijfel ik of ik mijn werk niet voor eenmaal een kans moet geven voor ik hem volledig aanval. Wat als hij slechts kan sterk staan als hij bestaat en ik het van het leven heb beroofd zonder enige reden? 
</div><div>Omdat ik ze liever vermoord dan mezelf duidelijk te moeten maken dat ik zelf mijn doel niet wil bereiken. Eenmaal ik het ga bereikt hebben, wat is het nut dan nog van de wereld te verkennen als de kunst haar schoonheid eindelijk kan evenaren? De stilte is het enige waar wij onze moeder niet van mogen beroven of imiteren. Ze heeft zich gedurende haar hele bestaan voor ons opgeofferd, wat geeft mij dan het idee dat ik haar van haar allermooiste stukje mag beroven?
</div><div>Stilte mag niet weergegeven worden. Stilte mag ik gewoon niet op mijn doek vangen. Stilte weergeven is als een oorlog veroorzaken die doorgaat tot er geen man nog de moed heeft in zijn verslonden lichaam om de andere te verslaan. Want die ene minuut stilte als betoon van respect zal nooit genoeg zijn. Dus de enige optie die dan nog over blijft is die destructieve beschaving van ons het idee geven dat ik erin geslaagd ben. Zodat geen ander mens nog het idee krijgt om stilte weer te geven. Als het al gedaan is, zal het niet meer revolutionair zijn en zullen ze geen enkele reden meer hebben me te volgen. 
</div><div>Er is een angst ontstaan in mijn bestaan dat er een kunstenaar zal ontstaan die niet beseft met wat voor een schoonheid hij te maken heeft en onbewust onze moeder van haar laatste stukje zal beroven. Maar als dit het geval ooit zal zijn, is dit teken dat we haar zodanig razend hebben gemaakt dat ze ons allen wil vernietigen. Niet onterecht na alles dat we haar hebben aan gedaan. 
</div><div>En stel dat ik het toch een kans geef is dit dus het teken dat onze moeder het mij heeft gevraagd. Ik zou me op de stoel moeten plaatsen waarop ik me zolang heb moeten frustreren om dit alles te bereiken en hem met een koord rond mijn nek wegduwen. Waarna ook de rest van onze beschaving zal volgen. Het leven zou zijn nut verliezen als we zien hoe we onze moeder van alles hebben beroofd. Cuicocha haar water zal al snel verdampen tot ze zich niet meer voor ons in kan houden en uitbarst. Het woud zal tegen dan al vernietigd zijn door de Chinese beschaving die elk stuk van onze grondgebieden zal hebben overgekocht. Net als de oceanen die elk stukje grondgebied zullen laten overstromen uit woede dat we ze beetje bij beetje volledig hebben uitgeput. En dan komt de storm. Het regenseizoen zal geen einde meer kennen. De stilte zal vallen maar niet slechts voor een minuut maar voor een oneindigheid. We kunnen vergeten dat onze moeder dan haar zwarte jurk aantrekt en voor ons staat te rouwen. Want dit hebben wij nooit voor haar gedaan. Ze zal kil worden vanbinnen want dit zal niet haar eerste verlies zijn. Slechts zal zij niemand meer hebben om door de haren te strelen. Zij zal als de avond valt, naar buiten treden en het afval buiten zetten waar wij haar zolang mee hebben moeten belasten. Ze zal het vervelende geluid van de vliegtuigen nooit meer moeten tolereren. 
</div><div>Het weergeven van stilte op mijn doek zou het begin zijn van een oneindig lang durende werkelijke stilte. 
</div></h3>
            <p class="mbr-text align-left pb-3 mbr-fonts-style display-7"><br><br></p>
            
        </div>
    </div>

    
</section>

<section class="header1 cid-qTm33MG43q" id="header1-2a" data-rv-view="1985">

    

    

    <div class="container">
        <div class="row justify-content-md-center">
            <div class="mbr-white col-md-10">
                <h1 class="mbr-section-title align-center mbr-bold pb-3 mbr-fonts-style display-1"></h1>
                <h3 class="mbr-section-subtitle align-center mbr-light pb-3 mbr-fonts-style display-2"></h3>
                
                <div class="mbr-section-btn align-center"><a class="btn btn-md btn-primary-outline display-4" href="index.html">BACK TO HOME PAGE</a>
                    <a class="btn btn-md btn-primary-outline display-4" href="page3.html">BACK TO TRAVELING</a> <a class="btn btn-md btn-primary-outline display-4" href="page2.html">BACK TO MY ARTWORK</a></div>
            </div>
        </div>
    </div>

</section>


  <script src="assets/web/assets/jquery/jquery.min.js"></script>
  <script src="assets/popper/popper.min.js"></script>
  <script src="assets/tether/tether.min.js"></script>
  <script src="assets/bootstrap/js/bootstrap.min.js"></script>
  <script src="assets/smooth-scroll/smooth-scroll.js"></script>
  <script src="assets/cookies-alert-plugin/cookies-alert-core.js"></script>
  <script src="assets/cookies-alert-plugin/cookies-alert-script.js"></script>
  <script src="assets/touch-swipe/jquery.touch-swipe.min.js"></script>
  <script src="assets/viewport-checker/jquery.viewportchecker.js"></script>
  <script src="assets/dropdown/js/script.min.js"></script>
  <script src="assets/jarallax/jarallax.min.js"></script>
  <script src="assets/theme/js/script.js"></script>
  
  
 <div id="scrollToTop" class="scrollToTop mbr-arrow-up"><a style="text-align: center;"><i class="mbri-down mbr-iconfont"></i></a></div>
    <input name="animation" type="hidden">
  <input name="cookieData" type="hidden" data-cookie-text="We use cookies to give you the best experience. Read our <a href='privacy.html'>cookie policy</a>.">
  </body>
</html>